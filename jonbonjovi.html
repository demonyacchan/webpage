<!DOCTYPE html>
<html>
  <body style="background-color: #0d0028"> 
    <h1 align="center">Jon Bon Jovi</h1>
    <img src="youngbonjovi.html">
    <h2> Informazioni sulla vita del cantante</h2>
    <p> Jon Bon Jovi, nome d'arte di <b>John Francis Bongiovi Jr.</b> (nato a Parth Amboy il 2 marzo del 1962 da padre italo-americano e madre statunitenese di origini tedesche e russe), è un cantautore, musicista e attore statunitense, nonché leader del noto grupppo rock del New Jersey 'Bonjovi'.</p>
    <p> Ricevette la sua prima chitarra a sette anni, ma solo a dieci iniziò a suonarla con serietà, prendendo lezioni da un maestro del suo quartiere. Nel 1975 fondò la sua prima band, che si chiamava "Starz"; ma riuscì a tenere un solo concerto anche perché già esisteva una band molto più popolare con lo stesso nome. Jon cambiò allora il nome in "Raze", ma l'esperienza portò comunque a un fallimento.</p>
    <p>In seguito, John partecipò a un provino per il film Footloose e fu scelto per il ruolo di protagonista dalla Paramount, che aveva intenzione di cambiare la sceneggiatura da ballerino a stella del rock. Qui John fece la sua prima vera scelta, rifiutando il ruolo: infatti affermò che non voleva nascere come attore con aspirazioni da rockstar, era la musica il suo mondo. Da quel momento iniziò a credere più concretamente a una carriera da cantante e, supportato dalla famiglia, specialmente dalla madre Carol, decise di scegliere uno pseudonimo più facile da pronunciare: nasce così Jon Bon Jovi, utilizzato per la prima volta quando firmò il contratto con la prima casa discografica. Oltre alla chitarra elettrica, suona l'armonica, il pianoforte e la chitarra acustica, anche se il suo ruolo principale è quello di cantante.</p>
    <p>Ha frequentato la Sayreville War Memorial High School di Parlin, New Jersey, dove ha conosciuto David Bryan, attuale tastierista della band, e Dorothea Hurley (29 settembre 1962), la sua attuale moglie. La coppia si è sposata, in segreto, il 29 aprile 1989 alla Graceland Chapel a Las Vegas e ha avuto quattro figli: una femmina, Stephanie Rose (nata il 31 maggio 1993), e tre maschi, Jesse James Louis (nato il 19 febbraio 1995), Jacob Hurley (nato il 7 maggio 2002) e Romeo Jon (nato il 29 marzo 2004). Bon Jovi fu scritturato per alcuni film e fece diverse comparse in alcuni telefilm, tra i quali Sex and the City e Ally McBeal.</p>
    <p> Riconoscimenti: <br>
      -Nel 2006, la rivista Hit Parader lo ha inserito al numero 31 nella lista dei 100 migliori cantanti hard rock e metal di tutti i tempi. <br>
      -Dal 2009, il cantante fa parte della Songwriters Hall of Fame; <br>
      - 2018 della Rock and Roll Hall of Fame, insieme a tutti gli altri membri di Bon Jovi.</p><br>

    
  </body>
</html>
